### 27-Augusti


Första dagen på LIAN. Jag fick gå en liten rundtur på kontoret och hälsa på dom andra i SWG-Teamet. Vi påbörjade konfigurationen av datorn som jag ska använda mig av under tiden jag är här. Vi hann få igång email och koppla datorn till det interna systemet genom att döpa datorn till ett specifikt namn min handledare hade fått utav Björn på It i Stockholm. 

Efter detta behövde datorn köra windows update för mesta delen utav dagen så då fick jag en genomgång om hur deras kodstruktur ser ut samt hur man hanterar sin kod med GIT. Albin(som jag känner sen innan, som är produktägare) gick igenom det befintliga systemet som håller på att uppdateras från desktop-applikation till att bli helt webb-baserat. Det är det som avdelningen jag sitter med i jobbar med.

Frontend är styrt med React och Typescript och våra API-calls körs med GraphQL. 
Dom använder GitLens som gör det supertydligt att se de olika versionerna av koden direkt i VSCode. 

